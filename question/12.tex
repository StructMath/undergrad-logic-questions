شخصی غریبه به جزیره‌ای وارد می‌شود که برخی ساکنان آن همیشه دروغ می‌گویند و برخی ساکنان آن همیشه راست. غریبه به دو ساکن جزیره با نام‌های الف و ب می‌رسد و از الف می‌پرسد که «آیا یکی از شما دو نفر دروغگو است؟» الف پاسخی بله/خیر می‌دهد که باعث می‌شود غریبه بتواند راستگو بودن یا دروغگو بودن هر دو نفر را تعیین کند. با نوشتن گزارهٔ مورد سؤال («آیا یکی از شما دو نفر دروغگو است؟») به زبان صوری و بررسی شرایط صدق آن، مشخص کنید پاسخ الف چه بوده است.
\begin{ans}
  اتم‌
  $p$
  را به «الف دروغگو است.» و اتم
  $q$
  را به «ب دروغگو است.» تعبیر کنید. حال می‌توان سوال «آیا یکی از شما دو نفر دروغگو است؟» را به شکل این سوال ترجمه کرد که آیا گزارهٔ $p \vee q$ صادق است یا خیر. می‌دانیم پاسخ الف به این سوال باعث می‌شود غریبه بتواند راستگو بودن یا دروغگو بودن الف و ب را به درستی تعیین کند، یعنی نتیجه بگیرد
  $\models p$
  و
  $\models q$
  برقرار هستند یا نه.
  
  همچنین می‌دانیم الف یکی از دو پاسخ زیر را به غریبه داده است.:
  \[ \text{پاسخ الف} =
    \begin{cases}
      \models p \vee q & (\text{i}) \\
      \not \models p \vee q & (\text{ii})
    \end{cases}
  \]

همچنین طبق فرض مسئله، الف می‌تواند راستگو یا دروغگو باشد. مسئله را با هر دو فرض بررسی می‌کنیم، و در هر یک از این دو حالت، دو پاسخی که الف ممکن است داده باشد را در نظر می‌گیریم.
  \begin{enumerate}
    \item فرض کنید الف دروغگو باشد.
    \begin{enumerate}
      \item فرض کنید پاسخ الف $\models p \vee q$
      باشد. چون الف دروغگو است داریم
      $\not \models p \vee q$.
      درنتیجه
      $\models \neg (p \vee q)$
      برقرار است. پس داریم
      $\models \neg p \wedge \neg q$.
      از طرفی می‌دانیم هر دو طرف یک ترکیب عطفیِ صادق باید صادق باشند. در نتیجه
      $\models \neg p$
      و
      $\models \neg q$.
      اما
      $\models \neg p$
      به معنی دروغگو نبودن الف است، که با فرض در تناقض است. بنابراین این حالت اتفاق نیافتاده است.
      
      \item فرض کنید پاسخ الف $\not \models p \vee q$
      باشد. چون الف دروغگو است، پس داریم
      $\models p \vee q$.
      می‌دانیم که لااقل یکی از طرفین یک ترکیب فصلیِ صادق باید صادق باشد، اما نمی‌توان در حالت کلی نتیجه گرفت کدام‌یک از طرفین صادق است. بنابراین در این حالت غریبه نمی‌تواند نتیجه‌ای دربارهٔ راستگویی الف و ب بگیرد و در نتیجه، این حالت اتفاق نیافتاده است.
    \end{enumerate}
    \item فرض کنید الف راستگو باشد.
    \begin{enumerate}
      \item فرض کنید پاسخ الف $\models p \vee q$
      باشد. مانند حالت قبل، چون نمی‌توان در حالت کلی نتیجه گرفت کدام‌یک از طرفین ترکیب فصلی صادق است، در این حالت نیز غریبه نمی‌تواند نتیجه‌ای دربارهٔ راستگویی الف و ب بگیرد. پس این حالت هم اتفاق نیافتاده است.

      \item فرض کنید پاسخ الف $\not \models p \vee q$
      باشد. درنتیجه
      $\models \neg (p \vee q)$
      برقرار است و داریم
      $\models \neg p \wedge \neg q$.
      همچنین می‌دانیم هر دو طرف یک ترکیب عطفی صادق باید صادق باشند. پس هر دوی
      $\models \neg p$
      و
      $\models \neg q$
      برقرار هستند، که به این معنی است که هر دوی الف و ب راستگو هستند.
    \end{enumerate}
  \end{enumerate}
  همان‌طور که مشاهده شد، تنها حالت سازگار، حالتی است که الف راستگو بوده و پاسخ او به پرسش غریبه «نه» باشد.
\end{ans}