ثابت کنید $\Gamma\models\varphi$ اگرر $\Gamma\cup\{\neg\varphi\}$ ارضاناپذیر است.
\begin{ans}
ابتدا ثابت می‌کنیم اگر طرف راست برقرار باشد طرف چپ برقرار است. فرض می‌کنیم $\Gamma\models\varphi$. این یعنی هر ارزیاب $v$ که به تمام فرمول‌های عضو $\Gamma$ مقدار صادق نسبت بدهد، به $\varphi$ هم مقدار صادق نسبت می‌دهد. به عبارت دیگر، هیچ ارزیابی وجود ندارد که به تمام فرمول‌های عضو $\Gamma$ مقدار صادق و به $\varphi$ مقدار کاذب نسبت بدهد. از آنجا که مقدار کاذب نسبت دادن به $\varphi$ همان مقدار صادق نسبت دادن به $\neg\varphi$ است، این یعنی $\Gamma\cup\{\neg\varphi\}$ ارضاناپذیر است.

حال ثابت می‌کنیم اگر طرف چپ برقرار باشد طرف راست برقرار است. فرض می‌کنیم $\Gamma\cup\{\varphi\}$ ارضاناپذیر است؛ یعنی هیچ ارزیاب $v$ وجود ندارد که به همهٔ اعضای $\Gamma$ و $\neq\varphi$ مقدار صادق نسبت دهد. به عبارت دیگر، هیچ ارزیاب $v$ وجود ندارد که به همهٔ اعضای $\Gamma$ مقدار صادق و به $\varphi$ مقدار کاذب نسبت بدهد. این یعنی هر ارزیاب $v$ که به همهٔ اعضای $\Gamma$ مقدار صادق نسبت دهد به $\varphi$ هم مقدار صادق نسبت می‌دهد. جملهٔ اخیر معادل با $\Gamma\models\varphi$ است.
\end{ans}
