\begin{enumerate}
  \item
  فرض کنید $A$ فصلی از لیترال‌ها باشد. الگوریتمی ارائه کنید که ابتدا بررسی کند آیا $A$ یک توتولوژی هست یا نه و در صورتی که $A$ یک توتولوژی باشد استنتاجی برای آن در دستگاه استنتاج طبیعی گنتزن ارائه کند.
  \item
  فرض کنید $A$ فرمولی در صورت نرمال عطفی (\lr{CNF}) باشد. الگوریتمی ارائه کنید که ابتدا بررسی کند آیا $A$ یک توتولوژی هست یا نه و در صورتی که $A$ یک توتولوژی باشد استنتاجی برای آن در دستگاه استنتاج طبیعی گنتزن ارائه کند.
  \end{enumerate}
  
  \item
  الگوریتمی طراحی کنید که اگر برای مدتی نامتناهی به اجرا گذاشته شود همه‌ی توتولوژی‌های منطق گزاره‌ها را خروجی دهد. ثابت کنید الگوریتمتان کار خواسته‌شده را به‌درستی انجام می‌دهد.
  \begin{ans}
  تابع $g$ را به شکل زیر تعریف می‌کنیم:
  $$
  g(A)=
  \begin{cases}
  2\cdot 3^{n+1} & \text{if}~~A = p_n\\
  2^2\cdot 3^{g(A_1)} & \text{if}~~A=(\neg A_1)\\
  2^3\cdot 3^{g(A_1)}\cdot 5^{g(A_2)} & \text{if}~~A=(A_1\wedge A_2) \\
  2^4\cdot 3^{g(A_1)}\cdot 5^{g(A_2)} & \text{if}~~A=(A_1\vee A_2) \\
  2^5\cdot 3^{g(A_1)}\cdot 5^{g(A_2)} & \text{if}~~A=(A_1\rightarrow A_2)
  \end{cases}
  $$
  واضح است که این تابع به هر فرمول عددی یکتا نسبت می‌دهد. اگر یک عدد ورودی بگیریم، به‌سادگی می‌توانیم با تجزیه‌ی آن عدد به عوامل اول بررسی کنیم آیا این عدد در یکی از عبارات تعریف $g$ قرار می‌گیرد یا نه، و در صورت لزوم همین کار را درباره‌ی توان عوامل اول آن نیز انجام بدهیم تا نهایتاً تعیین کنیم آیا فرمولی وجود دارد که تابع $g$ به آن این عدد را نسبت بدهد یا نه و اگر چنین فرمولی وجود دارد این فرمول چیست. پس از بازسازی فرمول، به‌سادگی می‌توان اتم‌های آن را مشخص کرد و با ترسیم جدول‌ارزش توتولوژی بودن آن را تعیین کرد. واضح است که برای هر عدد طبیعی هر دوی این مراحل در زمان متناهی پایان می‌پذیرند. حال یک رایانه می‌تواند به‌ترتیب این فرمول را روی همه‌ی اعداد طبیعی از کوچک به بزرگ انجام بدهد و هر گاه به عددی می‌رسد که فرمول متناظرش توتولوژی است آن را چاپ کند. این برنامه اگر به مدت نامتناهی به اجرا گذاشته شود همه‌ی توتولوژی‌ها را خروجی می‌دهد زیرا به ازای هر توتولوژی $A$، این الگوریتم نهایتاً به
  $g(A)$
  می‌رسد و پس از بازسازی $A$ از روی $g(A)$ و بررسی توتولوژی بودنش آن را خروجی می‌دهد.
  \end{ans}
  