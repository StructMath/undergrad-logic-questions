فرض کنید
$\mathsf{ZFC}$
سازگار باشد.
نشان بدهید مدل
$\mathcal{M}=(M,\in)$
از
$\mathsf{ZFC}$
وجود دارد که شامل
$\in$-زنجیر
نزولی نامتناهی است؛ یعنی شامل دنبالهٔ نامتناهی
$c_i$
از اعضا است چنانکه برای هر
$i$
داریم
$c_i\in c_{i+1}$.
توضیح بدهید چرا وجود این زنجیره باعث نمی‌شود اصل موضوع بنیاد در این مدل کاذب باشد.
\begin{ans}
    ثابت‌های
    $c_i$
    برای
    $i\in\mathbb{N}$
    را به زبان نظریهٔ مجموعه‌ها اضافه می‌کنیم.
    برای هر
    $i\in\mathbb{N}$
    قرار می‌دهیم
    $\phi_i=(c_i\in c_{i+1})$.
    اگر تمام
    $\phi_i$ها
    را به
    $\mathsf{ZFC}$
    اضافه کنیم تا مجموعهٔ اصول موضوع
    $\mathsf{ZFC}+\Phi$
    ساخته شود. حال اگر
    $c_n$
    بزرگترین اندیس را میان ثابت‌های به‌کاررفته در جملات زیرمجموعه‌ای متناهی از
    $\mathsf{ZFC}+\Phi$
    داشته باشد، کافی است مدلی از
    $\mathsf{ZFC}$
    را در نظر بگیریم و
    $c_n$
    را به عدد طبیعی
    $n$
    در این مدل و
    $c_i$های با اندیس کوچکتر را به عدد طبیعی متناظر اندیسشان تعبیر بکنیم.
    ($c_i$هایی با اندیس بزرگتر مهم نیست به چه تعبیر بشوند.)
    بنابراین هر زیرمجموعهٔ متناهی از
    $\mathsf{ZFC}+\Phi$
    مدل دارد و مطابق قضیهٔ فشردگی کل مجموعه نیز مدل خواهد داشت. مدل
    $\mathsf{ZFC}+\Phi$
    همان مطلوب ما است چرا که حاوی
    $\in$-زنجیر نزولی نامتناهی است.
    اما وجود این
    $\in$-زنجیر نزولی نامتناهی خللی در صدق
    اصل موضوع بنیاد ایجاد نمی‌کند چرا که تنها از نگاه خارجی است که میان اعضای این زنجیر و اعداد طبیعی تناظر یک‌به‌یک برقرار است و چنین تناظری داخل خود مدل وجود ندارد.
\end{ans}