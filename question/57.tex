فرض کنید زبان
$\mathcal{L}$
تنها دارای نماد تساوی است. مجموعهٔ $\Gamma$ از جملات زبان $\mathcal{L}$ را ارائه کنید که به ازای هر عدد طبیعی $k$ مدلی با $2k$ عضو داشته باشد اما مدلی با $2k+1$ عضو نداشته باشد.
\begin{ans}
  فرض کنید $n \in \mathbb{N}$ عددی ثابت باشد.
  ابتدا تلاش می‌کنیم گزاره‌ای بسازیم که مدل‌های آن، دقیقا مدل‌های $n$ عضوی باشند. به عبارت دقیق‌تر، قصد داریم فرمولی مانند $\varphi_n$ بسازیم، به گونه‌ای که برای هر مدل $\mathcal{M}$، $\mathcal{M} \models \varphi_n$ اگر و تنها اگر $\mathcal{M}$، $n$ عضوی باشد.\\
  گزارهٔ زیر را در نظر بگیرید:
  $$l_n := \exists x_1,x_2,\dots,x_n (x_1 \neq x_2 \wedge x_1 \neq x_3 \wedge \dots \wedge x_1 \neq x_n \wedge x_2 \neq x_3 \wedge \dots x_{n-1} \neq x_n)$$
  واضح است که مدل‌های $l_n$ دقیقا مدل‌هایی هستند که \textbf{حداقل} $n$ عضو دارند.\\
  حال گزارهٔ زیر را در نظر بگیرید:
  $$g_n := \neg l_{n+1}$$
  مشخص است که مدل‌های این گزاره، مدل‌هایی هستند که \textbf{حداکثر} $n$ عضو دارند.\\
  بنابراین اگر گزارهٔ $\varphi_n$ را به صورت زیر تعریف کنیم، مدل‌های آن مدل‌هایی با \textbf{دقیقا} $n$ عضو خواهند بود:
  $$\varphi_n := l_n \wedge g_n$$
  حال واضح است که مدل‌های گزارهٔ $\neg \varphi_n$ مدل‌هایی خواهند بود که $n$ عضوی نیستند. بنابراین مدل‌های مجموعهٔ گزاره‌های $\Gamma := \{\neg \varphi_{2k+1} | k \in \mathbb{N}\cup\{0\}\} = \{\neg \varphi_1, \neg \varphi_3, \neg \varphi_5, \dots\}$ مدل‌های غیر فرد-عضوی‌اند. در نتیجه $\Gamma$ تعریف شده هیچ مدل فرد-عضوی ندارد. ضمنا واضح است که هر مدل زوج-عضوی، مدل $\Gamma$ است.
\end{ans}
